## Hackowanie reklamy

Pierwsza reklama internetowa pojawiła się w Internecie w 1994 roku. Trzy lata później, w 1997 roku, wynaleziono reklamy
typu pop-up, które stały się zmorą internautów na całym świecie. Google AdWords narodził się 23 października 2000 r., a
pierwsza giełda reklam została założona w 2003 r.

Aktualnie przychody Google z reklam stanowią ponad 75% całkowitych przychodów firmy i wynoszą 225 miliardów dolarów.
Powierzchnie reklamowe sprzedawane są w niemal wszystkich serwisach. Firmy walczą o możliwość wypromowania swojego
produktu wśród dobrze sprofilowanego internauty. Internet w 2023 roku to przede wszystkim reklamy, produkty i pieniądze.

Podczas prelekcji Wiktor zabierze słuchaczy w podróż po fantastycznym świecie reklamy internetowej. Razem przyjrzymy się
ewolucji reklam internetowych, skupimy się na metodach i taktykach stosowanych przez cyberprzestępców w celu
wykorzystania branży reklam internetowych do złośliwych celów, kończąc na technologii HBBTV coraz śmielej
wykorzystywanej w nowoczesnych telewizorach.

**Wiktor Szymański** - związany z branżą bezpieczeństwa od ponad 10 lat. Obecnie IT Security Manager grupy Empik.
Posiada szerokie doświadczenie w obszarze IT Security wyniesione z konsultingu, branży finansowej i branży masa media.
Sympatyk dzielenia się wiedzą, maniak planszówek, entuzjasta klocków LEGO.  
[LinkedIn](https://www.linkedin.com/in/wiktorszymanski)

---

## Psychologia haseł - o tym dlaczego złożone reguły prowadzą do banalnych rozwiązań

Dobre hasła to wciąż fundament zabezpieczeń każdej organizacji. Co nami kieruje, kiedy je tworzymy? Jak ewoluowały? Jaka
polityka haseł faktycznie wymusza odpowiednią złożoność? Na te i inne pytania postaramy się odpowiedzieć w trakcie
prezentacji, m.in. w oparciu o świeże wyniki ćwiczenia typu Red Team w jednej z największych polskich spółek.
Przedstawimy także narzędzie, które z łatwością można wykorzystać do zbudowania dedykowanego słownika dla organizacji.
Na koniec porozmawiamy o perspektywie i sposobie myślenia atakującego i o tym dlaczego to, co wydaje się istotne z
punktu widzenia zespołów bezpieczeństwa, nie musi stanowić większej przeszkody dla rzeczywistego napastnika.

**Robert Pogorzelski** - etatowy zawodnik drużyny czerwonych, specjalista w zakresie rekonesansu, odzyskiwania haseł i
eksfiltracji danych. Wykładowca przedmiotu OSINT na studiach podyplomowych „Zarządzanie cyberbezpieczeństwem” w SGH. W
przeszłości programista i lider zespołów. Doświadczenie zebrane w pracy dla instytucji finansowych i państwowych
wykorzystał do zbudowania Qasaba.io, platformy uzupełniającej procesy Attack Surface Management o szybkie rozpoznanie
infrastruktury i działania typowe dla operacji ofensywnych („włamanie on-demand”).  
[LinkedIn](https://www.linkedin.com/in/robert-pogorzelski/)
