## Hackowanie aplikacji iOS

W tej prezentacji dowiecie się w jaki sposób zaimportowanie złośliwej biblioteki 3rd party w aplikacji mobilnej może
narazić was na kradzież danych użytkowników. Pokażę wam to na przykładzie aplikacji iOS, ale problem dotyczy
analogicznie również aplikacji pisanych na Androida. Używając modulatora RX będę w stanie przeprowadzić procedurę
ukierunkowania komórki klastra i podłączyć łącze wychodzące z łączem wchodzącym. Co to do diaska znaczy? To znaczy, że
przy pomocy odpowiedniego algorytmu będę w stanie zhakować dowolną aplikację. A więc – czas na hakowanie.

**Kamil Borzym** - jest inżynierem oprogramowania w Allegro. W ciągu dnia zazwyczaj kompiluje kod, w nocy dekompiluje.  
[LinkedIn](https://www.linkedin.com/in/kamil-borzym-03763473/)

---

## Rozmówki malwarowo-polskie, czyli o komunikacji ze stealerami

Gdzie są TE botnety? Nie ma - umarły śmiercią naturalną, zostały zajęte przez organy ścigania, albo operatorzy zajęli
się czymś bardziej dochodowym. A te które zostały (na desktopie) nie mają już takiej skali. Nie znaczy to jednak, że
przestępcy próżnują. Po prostu na końcu kampanii malspamowej na użytkownika częściej czeka ransomware albo stealer. W
tej prezentacji skupimy się na tej drugiej kategorii, czyli typie złośliwego oprogramowania którego głównym celem jest
wykradanie danych z komputera użytkownika i/lub śledznie go. Omówimy kilka rodzin, oraz praktyczne (tzn. wykonalne dla
każdego z domu) sposoby na ich analizowanie i śledzenie. A przede wszystkim: porozmawiamy z nimi i dowiemy się co mają
nam do powiedzenia.

**Jarosław Jedynak** - zmienił pracę programisty na życie specjalisty od security. Obecnie pracuje jako Ekspert w CERT
Polska, gdzie zajmuje się automatyzacją analiz, threat-huntingiem, ale przede wszystkim inżynierią wsteczną ciekawych
próbek złośliwego oprogramowania. Po pracy pracuje w swojej drugiej pracy (https://itsec.re), rozwija projekty
Open-Source, administruje serwerami, gra w CTFy w zespole p4 i szuka dziur w całym.  
[LinkedIn](https://www.linkedin.com/in/jaros%C5%82aw-jedynak-897a34a5/)
