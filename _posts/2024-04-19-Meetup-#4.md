### Czy w 2024 roku warto hakować sieci Wifi?

Początki wdrażania sieci bezprzewodowych w firmach były niezwykle burzliwe. Administratorzy uznawali je za mało
bezpieczne i byli co do nich bardzo sceptycznie nastawieni. Przyczynił się do tego między innymi fakt, że pierwsza próba
zastosowania standardu, który miał zapewnić "prywatność analogiczną do sieci przewodowych" okazała się bardzo szybko
kompletną porażką. Po zaledwie kilku latach od pojawienia się WEPa na rynku wskazano w nim poważne uchybienia, które
całkowicie dyskwalifikowały go w zawodach o miano bezpiecznego sposobu zabezpieczania transmisji danych. Ale to już
prehistoria... Mamy 2024 rok, w większości przypadków używamy standardu WPA2(Personal/Enterprise), w oddali widać jego
następcę z 3 w w nazwie. W warstwie aplikacji powszechne jest stosowanie TLSa. Ponadto pojawia się coraz większa presja
na zabezpieczanie zapytań DNS. Nie musimy się zatem już przejmować bezpieczeństwem sieci bezprzewodowych, prawda? ...
PRAWDA? W trakcie tej prezentacji opowiem Wam, jak obecnie bada się bezpieczeństwo WiFi, jakich narzędzi i jakiego
sprzętu się używa oraz omówię wektory ataku i podatności występujące w sieciach bezprzewodowych. Wszystko to po to, by
na zadane w tytule pytanie odpowiedzieć najmniej satysfakcjonującym stwierdzeniem: "to zależy".

{% include speaker.html id="daniel.swiatek" %}

---

### Mr Google & Dr Ads - dwie twarze reklamowego giganta

Co łączy Google i Stevie Wondera? Czy na wszystkim można zarabiać? Jak to jest patrzeć i nie widzieć? Jak odróżnić
arbuza od pomalowanego melona? Cytując klasyka "nie o to chodzi, by złowić króliczka, ale by gonić go!" Czy siła
pieniądza płynąca do Google z fałszywych reklam może zmniejszać zaangażowanie w definitywnym rozwiązaniu problemu?

{% include speaker.html id="adam.paciuszkiewicz" %}